# Помоћ за кориснике  
  


## Садржај

* [Шта је СИборд?](#WhatisCboard)
* [Регистрација и пријава](#Registrationandlogin) 
    * [Како да се региструјем за СИборд?](#HowdoIregisterforCboard)
    * [Да ли се могу регистровати користећи своје налоге на друштвеним мрежама?](#CanIregistermyselfusingmysocialmediaaccounts)
    * [Како се пријавити у СИборд као регистровани корисник?](#HowdoIlogintoCboardonceIamaregistereduser)
    * [Како се одјавити?](#HowdoIlogout)
    * [Каква је разлика између регистрованог и нерегистрованог корисника?](#Whatisthedifferencebetweenaregisteredandanon-registereduser)
    * [Како да ажурирам своје корисничке податке?](#HowdoIupdatemyuserinformation)
    * [Како да ресетујем лозинку?](#HowdoIresetmypassword)
* [Цена](#Price) 
    * [Колико кошта СИборд?](#HowmuchdoesCboardcost)
* [Карактеристике](#Features) 
    * [Који су уређаји и оперативни системи подржани?](#WhatdevicesandOSaresupported)
    * [Које језике подржава СИборд?](#WhichlanguagesaresupportedbyCboard)
    * [Може ли СИборд наглас да прочита моју поруку?](#CanCboardreadmymessageoutaloud)
    * [Могућности говора](#Speechcapabilities)
    * [Извоз и увоз](#Exportandimport)
    * [Могућности приказа](#Displaycapabilities)
    * [Могу ли променити било која подешавања навигације?](#CanIchangeanynavigationsettings)
    * [Навигација екрана](#Navigationthroughtheinterface)
* [Подешавања](#Settings) 
    * [Како да приступим подешавањима СИборда?](#HowdoIaccesssettingsinCboard)
    * [Како да штампам своју таблу из СИборда?](#HowdoIprintmyboardsetinCboard)
    * [Како приказати СИборд на целом екрану?](#HowdoIseeCboardinfullscreen)
    * [Како да поделим таблу?](#HowdoIshareaboard)
* [Говор](#Talking) 
    * [Како могу додати лично снимљени глас симболима на СИборду?](#HowdoIaddapersonallyrecordedvoicetosymbolsonCboard)
    * [Како да изаберем други глас?](#HowdoIswitchtoadifferentvoice)
    * [Како могу да променим начин на који звучи глас?](#HowdoIchangehowavoicesounds)
* [Уређивање табле](#BoardEditing) 
    * [Како да направим празну таблу?](#HowdoIcreateanemptyboard)
    * [Како да персонализујем постојећу таблу у СИборд-у?](#HowdoIpersonalizeanexistingboardinCboard)
    * [Могу ли користити своје слике приликом уређивања плоче?](#CanIusemyownpictureswheneditingaboard)
    * [Могу ли променити редослед елемената на табли?](#CanIchangetheorderingoftheelementsinaboard)
    * [Како да изаберем више елемената за уређивање?](#HowdoIselectmultipleelementstoedit)
    * [Како могу да пронађем нове симболе када уређујем плочицу?](#FindSymbols)
* [Извоз и увоз](#Exportandimport) 
    * [Како да извезем таблу из СИборда?](#HowdoIexportmyboardinCboard)
    * [Како да увезем таблу у СИборд?](#HowdoIimportaboardintoCboard)
    * [Који формат датотеке СИборд користи за увоз/извоз?](#WhatfileformatdoesCboarduseforimportexport)
* [Могућности приказа](#Displaycapabilities) 
    * [Шта могу да променим на екрану?](#WhatcanIchangeonthedisplay)
    * [Могу ли да променим величину типке на табли?](#CanIresizebuttonsonCboard)
* [Скенирање](#Scanning) 
    * [Могу ли да користим технике скенирања за приступ симболима?](#CanIusescanningtechniquestoaccesssymbols)
* [Израда комуникатора](#CommunicatorBuilder) 
    * [Шта је израда комуникатора?](#Whatiscommbuilder)
    * [Табле комуникатора](#CommunicatorBoards)
    * [Јавне табле](#PublicBoards)
    * [Све моје табле](#Allmyboards)

## <a name='WhatisCboard'></a>Шта је Цбоард?

СИборд је бесплатна интернет апликација за децу и одрасле особе са тешкоћама у говору и језику, која олакшава комуникацију симболима и претварањем текста у говор. <iframe width="420" height="315" src="https://www.youtube.com/embed/pjoLEtiFf2A" frameborder="0" allowfullscreen mark="crwd-mark"></iframe> 

## <a name='Registrationandlogin'></a>Регистрација и пријава

### <a name='HowdoIregisterforCboard'></a>Како да се региструјем за СИборд?

Да бисте се регистровали за СИборд, започните пратећи кораке на страници добродошлице где ћете наћи опције за пријаву.

![Веб страница СИборда](/images/help/website.png "Cboard website")

![Страница добродошлице](/images/help/welcome-page.png "Welcome page")

Ако сте нови корисник, притисните РЕГИСТРАЦИЈА и појавиће се кратки образац који тражи основне податке за отварање налога.

![СИборд регистрација](/images/help/signup.png "Cboard signup")

Након што унесете своје податке, добићете имејл са повезницом коју треба следити како бисте потврдили свој налог.

![Регистрација путем имејла](/images/help/signupemail.png "Email signup")

Ове информације компанија задржава само ради подршке коришћењу СИборд-а и како би се понудила помоћ када је то потребно. Информације се не деле са другим организацијама (Погледајте [детаља о приватности](https://www.cboard.io/privacy/)).

Након што верификујете свој налог, добићете приступ СИборд-у и примићете још један имејл који потврђује да сте успешно верификовали свој налог.

### <a name='CanIregistermyselfusingmysocialmediaaccounts'></a>Да ли се могу регистровати користећи своје налоге на друштвеним мрежама?

Да! На страници за пријављивање биће вам дата могућност да се пријавите са својим Гугл или Фејсбук налогом ако то желите. Такође се можете регистровати са имејл адресом.

### <a name='HowdoIlogintoCboardonceIamaregistereduser'></a>Како се пријавити на СИборд као регистровани корисник?

Да бисте се пријавили на СИборд, следите први корак помоћу кога сте се регистровали, али уместо да одаберете РЕГИСТРАЦИЈА на екрану добродошлице, изаберите ПРИЈАВИ СЕ. Тада ће се од вас тражити да унесете имејл адресу са којом сте се регистровали и лозинку коју сте поставили.

![СИборд пријава](/images/help/login.png "Cboard login")

### Које су различите опције за подешавање СИборд-а?

Једном када се пријавите на Цбоард, можете приступити различитим опцијама за конфигурацију и развој комуникационе плоче која се пружа када је Цбоард у откључаном режиму. Погледајте списак свих кључних опција у наставку:

![Подешавања СИборда](/images/help/settings.png "Cboard settings")

### <a name='HowdoIlogout'></a>Како се одјавити?

Можете се одјавити одабиром иконе подешавања, а опција за одјаву ће се појавити означена црвеном бојом. Такође можете одабрати симбол закључавања у десном углу, кликнути три пута и након што откључате екран и појави се црвена трака, одаберите икону са леве стране закључавања (ваше слике ако сте је учитали) и могућност одјаве ће се појавити означена црвеном бојом.

![СИборд одјава](/images/help/logout.png "Cboard logout")

### <a name='Whatisthedifferencebetweenaregisteredandanon-registereduser'></a>Која је разлика између регистрованог и нерегистрованог корисника?

Регистровани корисник је у могућности да персонализује своје табле, а промене ће бити сачуване на његовом налогу тако да када се поново пријави, може да користи своје прилагођене табле. Нерегистровани корисник неће моћи да сачува промене. Препоручујемо да се региструјете у сваком случају, како би били сигурни да ће све ваше промене бити сачуване.

### <a name='HowdoIupdatemyuserinformation'></a>Како да ажурирам своје корисничке податке?

Да бисте ажурирали своје корисничке податке, следите исте кораке који бисте користили ако се покушавате одјавити. Изаберите симбол закључавања у горњем десном углу табле - три клика или додира, а када откључате екран, изаберите икону са леве стране закључавања (иницијали корисничког имена, фотографија), а затим ћете моћи да уредите своје корисничке информације .

### <a name='HowdoIresetmypassword'></a>Како да ресетујем лозинку?

Да бисте ресетовали лозинку, пошаљите нам имаил на адресу support@cboard.io и ми ћемо вам одговорити.

## <a name='Price'></a>Цена

### <a name='HowmuchdoesCboardcost'></a>Колико кошта СИборд?

СИборд је потпуно бесплатан.

## <a name='Features'></a>Карактеристике

### <a name='WhatdevicesandOSaresupported'></a>Који су уређаји и оперативни системи подржани?

СИборд је доступан на интернету путем широког спектра уређаја, укључујући рачунаре, таблете и мобилне телефоне који користе Mac, Windows и Android оперативне системе. Најбоље је користити претраживаче као што су Chrome, Firefox, Edge и Safari, а Андроид апликација је доступна из Google Play-а .

![* Подршка за претраживаче](/images/help/browsers.png "Browser support")

Будући да је СИборд интернет апликација, она ће одговарати подешавањима појединих претраживача. То може значити да имате различите резултате у подешавањима која пружа СИборд. На пример, можда ћете наћи различите опције одабира говора.

Не заборавите да можете користити повећавање претраживача до одређеног нивоа, у зависности од величине екрана рачунара, таблета или телефона.

Молимо вас, питајте СИборд о начину коришћења високог контраста за кориснике са оштећењем вида јер опције засноване на претраживачу нису корисне када користе ову врсту веб апликације.

### <a name='WhichlanguagesaresupportedbyCboard'></a>Које језике подржава СИборд?

СИборд има подршку за 33 језика. Да бисте изабрали други језик, идите на ПОДЕШАВАЊА - одаберите ЈЕЗИК и појавиће се доступни језици. Када изаберете језик, поред њега ће се појавити "квачица“. <iframe width="420" height="315" src="https://www.youtube.com/embed/HHq9b3dJ0zM" frameborder="0" allowfullscreen mark="crwd-mark"></iframe> 

### <a name='CanCboardreadmymessageoutaloud'></a>Може ли СИборд наглас прочитати моју поруку?

Да, СИборд користи синтетизовани говорни излаз доступан на вашем уређају за читање појединих назива који се налазе испод сваког симбола када су додати у оквир за излаз порука. Можете одабрати целу поруку која ће такође бити прочитана наглас. Ако су неком симболу додати властити снимци звука, речи или фразе (упутство под Говор - Снимци говора), уместо синтетизованог звука чућете властити снимак. То може бити корисно ако превод није доступан, ако је потребан дечји глас или нагласак није прихватљив. Молимо вас, проверите да ли је омогућен мрежни приступ вашем микрофону.

### <a name='Speechcapabilities'></a>Могућности говора

Да бисте прилагодили говорне могућности/глас, уђите у ПОДЕШАВАЊА, а под категоријом ЈЕЗИК је категорија ГОВОР. Кад одаберете ГОВОР, моћи ћете да уредите висину и темпо говора на СИборду.

![Способности говора](/images/help/speech.png "Speech capabilities")

### <a name='Exportandimport'></a>Извоз и увоз

Обе могућности извоза налазе се унутар ПОДЕШАВАЊА у категорији СИСТЕМ, испод језика и говора. Категорија ИЗВОЗ пружиће вам могућност отпремања у формату ОпенБорда или ПДФ-а. Категорија УЧИТАВАЊЕ отвориће ваше сачуване датотеке након што одаберете ВРАЋАЊЕ.

![Могућности извоза](/images/help/export.png "Export capabilities")

### <a name='Displaycapabilities'></a>Могућности приказа

Подешавање приказа се може уређивати у ПОДЕШАВАЊА, унутар категорије СИСТЕМ. Опција Приказ налази се одмах испод Извоз и учитавање. Када одаберете ПРИКАЗ, можете променити величину екрана као и величину фонта апликације одабиром жељене величине. Црвена тачка ће бити испод величине коју желите да изаберете.

![Могућности приказа](/images/help/display.png "Display capabilities")

### <a name='CanIchangeanynavigationsettings'></a>Могу ли променити било која подешавања навигације?

У одељку НАВИГАЦИЈА уредите и олакшајте начин на који се крећете по СИборду и бришете симболе у оквиру са порукама. Навигација на крају категорије СИСТЕМ у ПОДЕШАВАЊА омогућује вам одабир већег дугмета "назад" које се лакше користи. Такође је могуће допустити да се изнад сваког симбола који су приказани у оквиру са порукама, појави дугме за брисање "x". То може олакшати брисање симбола унутар реченице. Будите свесни потреба корисника, јер то може да збуни појединце.

### <a name='Navigationthroughtheinterface'></a>Навигација екрана

Како бисте уредили и олакшали навигацију кроз СИборд, одаберите НАВИГАЦИЈА, задњу ставку менија СИСТЕМ (унутар подешавања) која вам омогућује додавање одређених детаља за олакшано коришћење. Прва опција унутар навигације омогућава одабир већег дугмета "назад" које се лакше користи када је увећано. Друга опција додаје дугме "x" ради лакшег брисања симбола, а трећа олакшава откључавање захтевајући само један "клик" за откључавање подешавања.

![Могућности навигације](/images/help/navigation.png "Navigation capabilities")

## <a name='Settings'></a>Подешавања

### <a name='HowdoIaccesssettingsinCboard'></a>Како да приступим подешавањима СИборда?

Након што се пријавите у СИборд, отвориће се почетна страница.

Да бисте приступили ПОДЕШАВАЊИМА, кликните на мали катанац, на горњој десној страни испод стрелице, три пута. Након што то урадите, појавиће се сива трака испод траке ПОЧЕТНА страница. Дугме 'подешавања' појавиће се одмах са леве стране катанца на траци ПОЧЕТНА страница, други по реду са десне стране.

### <a name='HowdoIprintmyboardsetinCboard'></a>Како могу да одштампам своју таблу у СИборду?

Да би се одштампала табла, притисните сличицу на којој је приказан штампач на левој страни црне траке ПОЧЕТНА страница, након што се откључа ПОЧЕТНА страница. Adobe Portable Document (.pdf) ће бити преузет на ваш уређај.

### <a name='HowdoIseeCboardinfullscreen'></a>Како приказати СИборд на целом екрану?

Да бисте видели Цбоард на целом екрану, откључајте екран притиском на симбол закључавања са десне стране, а затим на највиши ред (црна трака), други симбол са леве стране који изгледа као правоугаоник проширује екран.

![Могућности целог екрана](/images/help/fullscreen.png "Fullscreen")

### <a name='HowdoIshareaboard'></a>Како да делим таблу?

Да бисте делили таблу, откључајте екран притиском на симбол закључавања са десне стране, а затим на највишем реду (црна трака), трећи симбол са десне стране вам даје могућност да заједничку таблу пошаљете на било који имејл, Фејсбук, Твитер или копирате везу да бисте је некоме послали. <iframe width="420" height="315" src="https://www.youtube.com/embed/fE0R6HzZ9O4" frameborder="0" allowfullscreen mark="crwd-mark"></iframe> 

## <a name='Talking'></a>Говор

### <a name='HowdoIaddapersonallyrecordedvoicetosymbolsonCboard'></a>Како могу да додам лично снимљени глас симболима на табли?

1. Идите на таблу коју желите да користите.

2. Откључајте таблу помоћу катанца са десне стране.

3. Изаберите дугме УРЕДИ на левој страни.

4. Одаберите ћелију симбола или плочицу којој желите да додате гласовни запис. Једном када сте одабрали плочицу или низ плочица, у свакој ће се појавити плава квачица и оне ће бити означене.

5. Одаберите икону ОЛОВКА на крајњој десној страни светлоплаве траке.

6. Једном када се плочица отвори, имате могућност коришћења диктафона за додавање звука, речи, фразе итд.

7. Додајте ознаку за вокализацију

8. Коначно одаберите симбол микрофона и снимите, можете да снимате више пута и можете га репродуковати пре него што га сачувате на табли.
    
    Ако сте одабрали више симбола, притиском на СЛЕДЕЋИ пређите на следећи симбол и поновите поступак. <iframe width="420" height="315" src="https://www.youtube.com/embed/KZwCP4PkM4I" frameborder="0" allowfullscreen mark="crwd-mark"></iframe> 

### <a name='HowdoIswitchtoadifferentvoice'></a>Како да изаберем други глас?

Да бисте прилагодили говорне могућности/глас, уђите у подешавања, а под категоријом ЈЕЗИК је категорија ГОВОР. Када одаберете ГОВОР, моћи ћете да уређујете висину и темпо говора на СИборду. Такође можете да снимите свој сопствени глас за симболе пратећи кораке одговора за „Како да додам лично снимљени глас симболима на табли?“

### <a name='HowdoIchangehowavoicesounds'></a>Како могу да променим начин на који звучи глас?

Да бисте прилагодили говорне могућности / глас / звук, идите на ПОДЕШАВАЊА, а под категоријом ЈЕЗИК одаберите категорију ГОВОР. Тада ћете моћи да уређујете висину и темпо говора на СИборду.

## <a name='BoardEditing'></a>Уређивање табле

### <a name='HowdoIcreateanemptyboard'></a>Како да направим празну таблу?

На СИборду је празна табла једнака фолдеру.

Ако желите да креирате нову или празну таблу, морате направити нови фолдер или фасциклу, што ће створити нову таблу у простору за чување на СИборду (што можете видети када у начину уређивања пређете на ТАБЛЕ на средњој траци).

Нова празна табла биће одмах доступна за уређивање и може се поставити као матична табла (помоћу дугмета за прављење), што значи да ће то бити прва табла коју ћете видети када се следећи пут пријавите на СИборд.

Да бисте направили нови фолдер, почните откључавањем екрана одабиром типке за закључавање са десне стране. Једном када откључате екран, изаберите симбол плус (+) на десној страни да бисте додали плочицу. Тада ћете добити могућност додавања плочица/типки што је прва и аутоматска опција или одаберите ПРАЗНА ТАБЛА. Ова акција ствара НОВУ ТАБЛУ којој можете додати више плочица и фолдера.

Једном када сте именовали фасциклу, можете пренети слику на сличан начин као што је израђивање плочице са подешавањем боје и назива. Ова нова табла ће се аутоматски повезати са таблом изнад ње (ако садржи ред плочица). Појавиће се на вашој листи табли као празна табла док се не попуни симболима и ознакама. <iframe width="420" height="315" src="https://www.youtube.com/embed/FPfbrAtj1Zg" frameborder="0" allowfullscreen mark="crwd-mark"></iframe> 

### <a name='HowdoIpersonalizeanexistingboardinCboard'></a>Како да персонализујем постојећу таблу у СИборду?

Да бисте персонализовали постојећу таблу, изаберите закључавање у горњем десном углу траке изнад плоче (испод стрелице са крстом). Након што то урадите, испод црне траке појавиће се друга трака, а на левој страни ћете пронаћи икону малог блока (УРЕДИ) за додавање плочице или ћелије. Једном када је одабран блок, сива трака ће постати плава, а на десној страни ћете видети малу канту за смеће и оловку.

![Персонализујте постојећу таблу](/images/help/personalize.png "personalize an existing board")

Да бисте персонализовали таблу, одаберите оловку и моћи ћете мењати назив, учитати слику и додати звучни запис. <iframe width="420" height="315" src="https://www.youtube.com/embed/sRnVvafKBLM" frameborder="0" allowfullscreen mark="crwd-mark"></iframe> 

### <a name='CanIusemyownpictureswheneditingaboard'></a>Могу ли да користим своје слике приликом уређивања табле?

Да, можете користити сопствене слике приликом уређивања табле. Како бисте користили своју слику, можете је пренети кад креирате нову плочицу (одабиром знака ПЛУС (+) на сивој траци након откључавања странице). Такође можете да уредите постојећу плочицу сопственом сликом.

### <a name='CanIchangetheorderingoftheelementsinaboard'></a>Могу ли променити редослед елемената на табли?

Да! Када уређујете таблу, откључајте екран помоћу симбола КАТАНАЦ. Затим одаберите икону УРЕДИ на левој страни (испод иконе ИЗРАДИ). Затим можете повући пиктограм/симбол или фолдер где год желите да га ставите унутар исте табле.

### <a name='HowdoIselectmultipleelementstoedit'></a>Како да изаберем више елемената за уређивање?

На исти начин мењате редослед елемената на табли, али уместо да одаберете и превлачите, бирате круг унутар пиктограма / симбола. Можете одабрати више од једног, како бисте уредили неколико симбола. Након тога, изаберите икону ОЛОВКА на десној страни и то ће вам омогућити да измените одабране елементе. <iframe width="420" height="315" src="https://www.youtube.com/embed/ZgRUamoF8Vk" frameborder="0" allowfullscreen mark="crwd-mark"></iframe> 

### <a name='FindSymbols'></a>Како могу да пронађем нове симболе када уређујем плочицу?

Одаберите икону УРЕДИ на левој страни траке на табли и одаберите пиктограм/симбол који желите да промените. Одаберите га и након што плави прстен има квачицу, пређите на икону ОЛОВКА са десне стране. Одабиром оловке приметићете да се за тражење симбола налази икона ЛУПА. Када је активирана функција претраживања, на траци за уређивање видећете БИБЛИОТЕКУ ПРЕТРАЖИВИХ СИМБОЛА Упишите појам / ознаку / реч коју тражите и појавиће се симболи. Једном када одаберете један симбол, аутоматски ће вас вратити на страницу "уреди плочицу". <iframe width="420" height="315" src="https://www.youtube.com/embed/-8OXT3b4Flk" frameborder="0" allowfullscreen mark="crwd-mark"></iframe> 

## <a name='Exportandimport-1'></a>Извоз и увоз

### <a name='HowdoIexportmyboardinCboard'></a>Како да извезем таблу из СИборда?

Да бисте извезли таблу из СИборда, идите на ПОДЕШАВАЊА, а чим отворите Подешавања, опција ИЗВОЗ ће се појавити као стрелица окренута према доле, испод Језик и Говор.

Одаберите ИЗВЕЗИ и преузмите таблу одабиром ОПЕНБОАРД или ИЗВОЗ.

### <a name='HowdoIimportaboardintoCboard'></a>Како да увезем таблу у СИборд?

Да бисте увезли таблу, следите кораке коришћене за извоз. УЧИТАВАЊЕ је испод Извоз, стрелица окренута према горе са хоризонталном траком испод ње.

### <a name='WhatfileformatdoesCboarduseforimportexport'></a>Који формат датотеке СИборд користи за увоз/извоз?

За увоз и извоз табли имате две могућности:

* Користите матичне датотеке табле СИборд.
* Користите ОпенБорд форматиране датотеке. [Сазнајте више о Опен Борд Формату](https://www.openboardformat.org/)

## <a name='Displaycapabilities-1'></a>Могућности приказа

### <a name='WhatcanIchangeonthedisplay'></a>Шта могу да променим на екрану?

Подешавање приказа може се уређивати у ПОДЕШАВАЊА, унутар категорије СИСТЕМ. Опција Приказ налази се одмах испод Извоз и учитавање. Када одаберете ПРИКАЗ, можете променити величину корисничког екрана као и величину фонта апликације одабиром жељене величине. Црвена тачка ће бити испод величине коју желите да изаберете.

### <a name='CanIresizebuttonsonCboard'></a>Могу ли да променим величину типке на табли?

Да! Можете да промените величину плочица или дугмета у ПОДЕШАВАЊИМА. У категорији СИСТЕМ одаберите ПРИКАЗ и добићете 3 могућности за величину: Стандардни, Велики, Екстра Велики. Погледајте слику испод:

![Могућности приказа](/images/help/display.png "Display capabilities")

## <a name='Scanning'></a>Скенирање

### <a name='CanIusescanningtechniquestoaccesssymbols'></a>Могу ли да користим технике скенирања за приступ симболима?

Скенирање је место у којем се ставке у изборном сету приказују узастопно током времена, а корисник врши одабир недиректно, обично прекидачем. Скенирање на табли ради у оквиру ПОДЕШАВАЊА у категорији СИСТЕМ. Постоје различита подешавања за скенирање. Прво бисте требали да омогућите поставку скенирања одабиром опције ОМОГУЋИ. Затим можете одабрати временско одлагање, као и метод (аутоматски или ручни). Имајте на уму да када користите таблет или паметни телефон он може имати и своју уграђену опцију скенирања.

## <a name='CommunicatorBuilder'></a>Израда комуникатора

### <a name='Whatiscommbuilder'></a>Шта је израда комуникатора?

Израда комуникатора је функција која вам омогућава да рукујете таблама како бисте их копирали, брисали, објављивали, додавали и уклањали. Да бисте приступили функцији треба да откључате подешавања и кликнете на дугме "Изради". Видећете нову страницу која се састоји од три различите картице: табле, јавне табле, све моје табле. Погледајте слику испод:

![Израда комуникатора](/images/help/communicator.png "Communicator builder")

### <a name='CommunicatorBoards'></a>Табле комуникатора

Почетна картица коју ћете видети у Израда комуникатора је картица табле комуникатора која ће приказивати све табле укључене у ваш Комуникатор. Можете направити промене у Вашем комуникатору помоћу следећих типки:

* Уклони таблу из комуникатора: ова типка ће уклонити таблу из Комуникатора, али НЕЋЕ обрисати таблу из базе података и она ће и даље бити доступна под картицом Све моје табле.

* Постави таблу као почетну: ова типка дефинише одабрану таблу као почетну таблу која ће се приказати сваки пут када се пријавите у СИборд.

![Табле комуникатора](/images/help/communicatorBoards.png "Communicator boards")

### <a name='PublicBoards'></a>Јавне табле

* Копирајте таблу: ова типка ће створити копију табле и додаће је у ваш комуникатор. Пошто је ово копија јавне табле, можете је уредити како желите, а да не утичете на оригиналну јавну таблу.

![Јавне табле](/images/help/PublicBoards.png "Public boards")

### <a name='Allmyboards'></a>Све моје табле

Имајте на уму да само регистровани корисници могу приступити овој функцији картице.

* Уклони таблу из комуникатора: ова типка ће уклонити таблу из Комуникатора, али НЕЋЕ обрисати таблу из базе података и она ће и даље бити доступна.

* Додај таблу у комуникатор: ова типка ће укључити таблу у комуникатор.

* Објави таблу: Ова акција ће учинити таблу јавном и она ће бити приказана под картицом јавне табле. Сви могу да виде вашу таблу.
    
 * Одјави таблу: ова акција ће поново учинити таблу приватном и више неће бити видљива под картицом Јавне табле. Нико неће моћи да види вашу таблу.
    
 * Избриши таблу: Ова акција ће обрисати таблу и неће је бити могуће вратити. Табла ће бити уклоњена из базе података.

![Све моје табле](/images/help/AllmyBoards.png "All my boards")