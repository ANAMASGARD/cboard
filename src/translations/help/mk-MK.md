# Сиборд (Cboard) помошник

## Содржина

* [Што е Сиборд (Cboard)?](#WhatisCboard)
* [Регистрација и најава](#Registrationandlogin)
    * [Како да се регистрирам на Сиборд?](#HowdoIregisterforCboard)
    * [Дали може да се регистрирам преку профил на социјалните мрежи?](#CanIregistermyselfusingmysocialmediaaccounts)
    * [Како да се најавам на Сиборд откако ќе се регистрирам?](#HowdoIlogintoCboardonceIamaregistereduser)
    * [Како да се одјавам?](#HowdoIlogout)
    * [Што е разликата помеѓу регистриран и нерегистриран корисник?](#Whatisthedifferencebetweenaregisteredandanon-registereduser)
    * [Како да ги променам корисничките информации?](#HowdoIupdatemyuserinformation)
    * [Како да ја ресетирам мојата лозинка?](#HowdoIresetmypassword)
* [Цена](#Price)
    * [Колку чини Сиборд?](#HowmuchdoesCboardcost)
* [Функционалности](#Features)
    * [Кои уреди и оперативни системи се поддржани?](#WhatdevicesandOSaresupported)
    * [Кои јазици се поддржани во Сиборд?](#WhichlanguagesaresupportedbyCboard)
    * [Дали Сиборд  може да ги изговори моите реченици?](#CanCboardreadmymessageoutaloud)
    * [Говорни способности](#Speechcapabilities)
    * [Експорт и импорт](#Exportandimport)
    * [Опции на екранот](#Displaycapabilities)
    * [Дали може да променам некои нагодувања за навигацијата?](#CanIchangeanynavigationsettings)
    * [Навигација низ интерфејсот](#Navigationthroughtheinterface)
* [Нагодувања](#Settings)
    * [Како да пристапам до нагодувања во Сиборд?](#HowdoIaccesssettingsinCboard)
    * [Како да ја испечатам мојата табла во Сиборд?](#HowdoIprintmyboardsetinCboard)
    * [Како може да го гледам Сиборд на цел екран?](#HowdoIseeCboardinfullscreen)
    * [Како да споделам табла?](#HowdoIshareaboard)
* [Зборување](#Talking)
    * [Како да додадам лично снимен глас за симболите од Сиборд?](#HowdoIaddapersonallyrecordedvoicetosymbolsonCboard)
    * [Како да го променам гласот?](#HowdoIswitchtoadifferentvoice)
    * [Како да го променам звукот на гласот?](#HowdoIchangehowavoicesounds)
* [Уредување на таблата](#BoardEditing)
    * [Како да создадам празна табла?](#HowdoIcreateanemptyboard)
    * [Како да персонализирам постоечка табла во Сиборд?](#HowdoIpersonalizeanexistingboardinCboard)
    * [Дали можам да користам мои слики кога ја уредувам таблата?](#CanIusemyownpictureswheneditingaboard)
    * [Дали може да се промени редоследот на елементите на таблата?](#CanIchangetheorderingoftheelementsinaboard)
    * [Како да изберам повеќе елементи за уредување?](#HowdoIselectmultipleelementstoedit)
    * [Како да најдам нови симболи кога ја уредувам плочката?](#FindSymbols)
    * [Дали плочките може да се постават на фиксна позиција во таблата?](#FixedBoards)
    * [Како да поставам одреден број на редици и колони во таблата?](#FixedRows)
* [Експорт и импорт](#Exportandimport)
    * [Како да ја експортирам мојата тала во Сиборд?](#HowdoIexportmyboardinCboard)
    * [Како да импортирам табла во Сиборд?](#HowdoIimportaboardintoCboard)
    * [Кој формат на датотека користи Сиборд за експорт/импорт?](#WhatfileformatdoesCboarduseforimportexport)
* [Опции на екранот](#Displaycapabilities)
    * [Што може да променам на екранот?](#WhatcanIchangeonthedisplay)
    * [Дали може да ја променам големината на копчињата во Сиборд?](#CanIresizebuttonsonCboard)
* [Скенирање](#Scanning)
    * [Дали може да користам техники за скенирање за пристап до симболите?](#CanIusescanningtechniquestoaccesssymbols)
* [Градител на комуникатор](#CommunicatorBuilder)
    * [Што е градител на комуникатор?](#Whatiscommbuilder)
    * [Табли на комуникаторот](#CommunicatorBoards)
    * [Јавни табли](#PublicBoards)
    * [Сите мои табли](#Allmyboards)

## <a name='WhatisCboard'></a>Што е Сиборд?

Сиборд е веб-апликација за деца и возрасни со говорни и јазични оштетувања, за олеснување на комуникацијата со слики и текст во говор.

<div><iframe width="420" height="315" src="https://www.youtube.com/embed/pjoLEtiFf2A" frameborder="0" allowfullscreen mark="crwd-mark"></iframe></div>

## <a name='Registrationandlogin'></a>Регистрација и најава

### <a name='HowdoIregisterforCboard'></a>Како да се регистрирам на Сиборд?

За да се регистрираш на Сиборд, започни со следење на чекорите на страницата за Добредојде, каде што ќе ги пронајдеш опциите за најава.

![Cboard website](/images/help/website.png "Cboard website") Сиборд веб-страна

![Welcome page](/images/help/welcome-page.png "Welcome page")Страница за добредојде

Ако си нов корисник, избери Регистрирај се и ќе излезе прозорец со кратка форма со прашања околу основните информации потребни за креирање на твојот профил.

![Cboard signup](/images/help/signup.png "Cboard signup") Регистрирај се на Сиборд

Откако ќе ги пополниш овие информации, за кратко ќе добиеш е-пошта со линк со кој треба да го потврдиш својот профил.

![Email signup](/images/help/signupemail.png "Email signup") Регистрација со е-пошта

Овие информации се чуваат од компанијата за да ти помогнат при користењето на Сиборд, кога е тоа потребно. Тие не се споделуваат со други организации, (Погледни [детали за приватноста](https://www.cboard.io/privacy/)).

Откако ќе го потврдиш профилот, ќе добиеш пристап до Сиборд и ќе добиеш друга е-порака за успешната потврда на профилот.

### <a name='CanIregistermyselfusingmysocialmediaaccounts'></a>Дали може да се регистрирам преку профил на социјалните мрежи?

Да! На страницата за најава ќе бидат понудени опции за најава со  профили од Гугл или Фејсбук. Исто така, може да се регистрираш со некоја е-адреса.

### <a name='HowdoIlogintoCboardonceIamaregistereduser'></a>Како да се најавам на Сиборд откако ќе се регистрирам?

За најава на Сиборд следи ги чекорите за регистрација, но наместо да избереш „Регистрирај се“ на страната за Добредојде, избери Најава. Тогаш ќе биде побарано да ја внесеш е-адресата со кој првично се регистрираше и поставената лозинка.

![Cboard login](/images/help/login.png "Cboard login") Сиборд Најава

### Кои опции за нагодување ги нуди Сиборд?

Откако ќе се најавиш на Сиборд, може да пристапиш до различните опции за нагодување и составување на Таблата за комуникација достапна кога Сиборд е во отклучен мод. Погледни ја следнава листа со главни опции:

![Cboard settings](/images/help/settings.png "Cboard settings") Сиборд Нагодувања

### <a name='HowdoIlogout'></a>Како да се одјавам?

Може да се одјавиш со избирање на иконата за конфигурација и ќе се појави опцијата во црвено. Исто така може да го избереш знакот за катанец во десниот агол, кликни три пати и откако ќе го отклучиш екранот и ќе се појави црвена лента со опции, избери ја иконата лево од катанецот и опцијата за одјава ќе се појави во црвено.

![Cboard logout](/images/help/logout.png "Cboard logout") Сиборд Одјава

### <a name='Whatisthedifferencebetweenaregisteredandanon-registereduser'></a>Што е разликата помеѓу регистриран и нерегистриран корисник?

Регистриран корисник може да ја уредува таблата за свои потреби и измените да ги зачува на својот профил, со што тие промени ќе бидат достапни кога повторно ќе се најави. Нерегистриран корисник не може трајно да ги зачува измените. Во секој случај препорачуваме да бидеш регистриран со што ќе бидеш сигурен дека промените ќе бидат зачувани.

### <a name='HowdoIupdatemyuserinformation'></a>Како да ги променам корисничките информации?

За да ги промениш корисничките информации следи ги истите чекори како за одјава. Избери го симболот за катанец во горниот десен агол на таблата, потоа кликни три пати и откако ќе го отклучиш екранот, избери ја иконата лево од катанецот (иницијалите на корисникот, сликата), по што ќе можеш да ги промениш податоците.

### <a name='HowdoIresetmypassword'></a>Како да ја ресетирам мојата лозинка?

За да ја ресетираш својата лозинка, те молиме испрати е-порака на support@cboard.io, а потоа ние ќе ти одговориме.

## <a name='Price'></a>Цена

### <a name='HowmuchdoesCboardcost'></a>Колку чини Сиборд?

Сиборд е целосно достапна без надомест.

## <a name='Features'></a>Функционалности

### <a name='WhatdevicesandOSaresupported'></a>Кои уреди и оперативни системи се поддржани?

Сиборд е достапен на многу различни уреди, вклучувајќи компјутери, таблети и мобилни телефони кои користат Mac, Windows и Android оперативни системи. Најдобро се гледа на веб-прелистувачите Chrome, Firefox, Edge и Safari и достапната Android апликација на Google Play.

![Browser support](/images/help/browsers.png "Browser support") Поддршка на веб-прелистувачот

Бидејќи Сиборд е веб-базирана апликација, таа ќе се приспособи на поединечните веб-прелистувачи. Ова значи дека може да има различни резултати за Нагодувањата понудени од Сиборд. Како на пример може да има различни опции за нагодување на изговорот.

Не заборавај дека можеш да го искористиш зголемувањето на содржината или зумот во прелистувачот, до одреден степен во зависност од големината на екранот на компјутерот, таблетот или телефонот.

Те молиме да го контактираш Сиборд за користење на мод со голем контраст. Ова важи за сите оние кои имаат оштетување на видот, а опциите на пребарувачите не ги задоволуваат нивните потреби при користење на овие веб-апликации.

### <a name='WhichlanguagesaresupportedbyCboard'></a>Кои јазици се поддржани во Сиборд?

Сиборд поддржува 33 јазици. За да избереш различен јазик оди во Нагодувања - избери Јазик и ќе се појават сите достапни јазици. Направи избор и ќе биде штиклиран избраниот јазик.

<div><iframe width="420" height="315" src="https://www.youtube.com/embed/HHq9b3dJ0zM" frameborder="0" allowfullscreen mark="crwd-mark"></iframe></div>

### <a name='CanCboardreadmymessageoutaloud'></a>Дали Сиборд може да ги изговори моите реченици?

Да, Сиборд користи синтетизатор на говор достапен на твојот уред за да изговара одредени зборови прикажани под секој симбол доколку се додадени во групата пораки. Може да избере целосна реченица и исто така ќе биде изговорена. Ако се сними индивидуален звук, збор или фраза доделен на некој симбол (инструкциите се под Зборување - Снимање на глас) ќе ја слушнеш снимката наместо синтетизираниот говор. Ова може да биде корисно кога преводот не е достапен за одреден јазик или е потребен детски изговор или акцентот е лош. Те молиме провери дали веб-прелистувачот има пристап до микрофонот.

### <a name='Speechcapabilities'></a>Говорни способности

За да се нагодат говорните функционалности, оди до Нагодувања и под категоријата Јазик одбери ја категоријата Говор. Кога ќе избереш Говор ќе може да го нагодиш интензитетот и темпото на говор во Сиборд.

![Speech capabilities](/images/help/speech.png "Speech capabilities") Опции за Говор

### <a name='Exportandimport'></a> Експорт и импорт

Двете опции за експорт се во Нагодувања во категоријата Систем, под Јазик и Говор. Категоријата Експорт ќе ти даде можност да поставиш или Отворена табла или ПДФ. Категоријата Импорт ќе ги отвори твоите зачувани датотеки откако ќе избереш Враќање.
![Export capabilities](/images/help/export.png "Export capabilities") Опции за експорт

### <a name='Displaycapabilities'></a>Опции на екранот

Опциите на екранот може да се променат во Нагодувања, во категоријата Систем. Опциите на екранот се веднаш под Експорт и Импорт. Откако ќе избереш Приказ може да се промени големината на корисничкиот интерфејс, како и големината на фонтот. Црвената точка треба да биде под големината што ќе ја избереш.

![Display capabilities](/images/help/display.png "Display capabilities") Опции на Екранот
### <a name='CanIchangeanynavigationsettings'></a>Дали може да променам некои нагодувања за навигацијата?

Користи ја секцијата за Навигација за да го промениш и олесниш начинот на движење низ Сиборд и да ги избришеш симболите во полето за порака. Категоријата Систем од менито Нагодувања овозможува да имаш поголемо копче „Назад“ за полесен избор. Исто така е можно копчето (‘x’) да се појави над секој симбол во полето за порака. На овој начин полесно ќе може да се избришат симболите во реченицата. Но неговото користење може и да ги збуни некои луѓе.

### <a name='Navigationthroughtheinterface'></a>Навигација низ интерфејсот

За да ја промениш и олесниш навигацијата низ Сиборд, избери Навигација на последниот елемент во менито Систем (сите се во Нагодувања), што овозможува додавање детали за да се олесни користењето на таблите. Првата опција во Навигација овозможува поголемо копче „Назад“ што би го олеснило користењето поради големината. Второто е додавање на ‘x’ копче за полесно отстранување на симболи и третото овозможува полесно отклучување преку еден клик на опцијата за отклучување.

![Navigation  capabilities](/images/help/navigation.png "Navigation capabilities")

## <a name='Settings'></a>Нагодувања

### <a name='HowdoIaccesssettingsinCboard'></a>Како да пристапам до Нагодувањата во Сиборд?

Откако ќе се најавиш во Сиборд, ќе се отвори страницата Дома.

За да пристапиш до Нагодувања, три пати кликни на малиот катанец на десната страна, под стрелката. Потоа ќе се појави сива лента под црната лента Дома и ‘Нагодувања’ копчето ќе се појави лево, веднаш до катанецот во лентата Дома, односно втор од десно.

### <a name='HowdoIprintmyboardsetinCboard'></a>Како да ја испечатам мојата табла во Сиборд?

За да ја испечатиш твојата табла, притисни на логото за печатач на левата страна од црната лента Дома, откако ќе ја отклучиш страната Дома. На уредот ќе се сними Adobe Portable Document (.pdf).

### <a name='HowdoIseeCboardinfullscreen'></a>Како може да го гледам Сиборд на цел екран?

За да го гледаш Сиборд на цел екран, отклучи го екранот со притискање на симболот за катанец на десната страна, а потоа на највисоката црна лента, вториот симбол од лево што личи на правоаголник ќе го рашири екранот.

![fullscreen capabilities](/images/help/fullscreen.png "Fullscreen") Цел екран

### <a name='HowdoIshareaboard'></a>Како да споделам табла?

За да споделиш табла, отклучи го екранот со притискање на симболот за катанец на десната страна, а потоа на највисоката црна лента,третиот симбол од десно ти дава опција да ја споделиш твојата табла преку е-пошта, Фејсбук, Твитер или копија од линк за да го пратиш некому.

<div><iframe width="420" height="315" src="https://www.youtube.com/embed/fE0R6HzZ9O4" frameborder="0" allowfullscreen mark="crwd-mark"></iframe></div>

## <a name='Talking'></a>Зборување

### <a name='HowdoIaddapersonallyrecordedvoicetosymbolsonCboard'></a>Како да додадам лично снимен глас за симболите од Сиборд?

1. Оди до таблата што сакаш  да ја користиш.

2. Отклучи ја таблата со помош на катанецот на десната страна.

3. Избери го копчето Уредување на левата страна.

4. Избери на која ќелија или плочка за симбол сакаш да додадеш снимен глас. Откако ќе избереш плочка или група на плочки, ќе се појави сина штикла на секоја од нив и тие ќе бидат обележани.

5. Избери ја иконата за Молив на далечната десна страна на светликавата сина лента.

6. Откако ќе се отвори плочката, ќе бидат понудени опции за додавање на звук, збор или фраза.

7. Додај наслов на изговорот.

8. На крај избери го симболот за микрофон и направи снимка. Можеш да се снимиш повеќе пати и да ги преслушаш снимките пред да ги зачуваш на таблата.
    
    Ако имаш избрано повеќе симболи, со користење на Следен ќе го повториш процесот за секој од нив.

<div><iframe width="420" height="315" src="https://www.youtube.com/embed/KZwCP4PkM4I" frameborder="0" allowfullscreen mark="crwd-mark"></iframe></div>

### <a name='HowdoIswitchtoadifferentvoice'></a>Како да го променам гласот?

За да си ги нагодиш говорните можности, оди во Нагодувања и под категоријата Јазик се наоѓа категоријата Говор. Кога ќе избереш Говор, ќе можеш да направиш промена на интензитетот и темпото на говор во Сиборд. Исто така можеш да снимиш свој глас за симболите следејќи ги чекорите во одговорот на „Како да додадам лично снимен глас за симболите од Сиборд?”

### <a name='HowdoIchangehowavoicesounds'></a>Како да го променам звукот на гласот?

За да ги нагодиш можностите на говорот, оди во Нагодувања под категоријата Јазик избери ја категоријата Говор. Тука ќе можеш да направиш промена на интензитетот и темпото на говор во Сиборд.

## <a name='BoardEditing'></a>Уредување на таблата

### <a name='HowdoIcreateanemptyboard'></a>Како да создадам празна табла?

Во Сиборд празна табла е исто со папка.

Ако сакаш да создадеш нова или празна табла, треба да создадеш нова папка и тоа ќе направи нова табла во полето за складирање на Сиборд (кое може да се види ако одиш во Табли на средната лента при мод на уредување).

Нова празна табла ќе биде веднаш достапна за промена и може да се постави како основна табла (со користење на копчето за изградба), што значи таа ќе биде прва табла следниот пат кога ќе го отвориш Сиборд.

За да создадеш нова папка започни со отклучување на екранот преку избор на копчето за катанец на десната страна. Откако ќе го отклучиш екранот, избери го плус (+) симболот на десната страна за  Додај плочка. Тогаш ќе биде понудена опција за додавање плочка / копче кое е прва и автоматска опција или да избереш папка. Оваа опција прави нова табла на која може да додадеш повеќе плочки и папки.

Откако ќе ја именуваш папката може да додадеш слика на сличен начин како создавање плочка со нагодување на боја и име. Оваа нова папка ќе биде автоматски поврзана со таблата над неа (ако вклучува колона од плочки). Таа ќе се појави во твојата листа со табли како празна табла додека не е пополнета со симболи и наслови.

<div><iframe width="420" height="315" src="https://www.youtube.com/embed/FPfbrAtj1Zg" frameborder="0" allowfullscreen mark="crwd-mark"></iframe></div>

### <a name='HowdoIpersonalizeanexistingboardinCboard'></a>Како да персонализирам постоечка табла во Сиборд?

За да персонализираш постоечка табла, избери го катанецот во десниот горен агол во лентата над таблата (под стрелката со крст). Откако ќе го направиш ова, друга лента ќе се појави под црната лента Дома и ќе најдеш мал блок (Уредување) на левата страна за да додадеш плочка или ќелија. Откако блокот е селектиран, сивата лента треба да стане сина и на десната страна ќе пронајдеш мала корпа и молив.

![personalize an existing board](/images/help/personalize.png "personalize an existing board") Персонализирање на постоечка табла

За да ја персонализираш таблата, избери го моливот и ќе може да ги промениш насловот, да додадеш слика и изговор.

<div><iframe width="420" height="315" src="https://www.youtube.com/embed/sRnVvafKBLM" frameborder="0" allowfullscreen mark="crwd-mark"></iframe></div>

### <a name='CanIusemyownpictureswheneditingaboard'></a>Дали можам да користам мои слики кога ја уредувам таблата?

Да, можеш да користиш свои слики кога ја уредуваш таблата. За да користиш своја слика, можеш да додадеш своја слика кога создаваш нова плочка (со избор на знакот плус (+) на сивата лента по отклучување на страната). Исто така може да промениш плочка со своја сопствена слика.

### <a name='CanIchangetheorderingoftheelementsinaboard'></a>Дали може да се промени редоследот на елементите на таблата?

Да! Кога ја уредуваш таблата, отклучи го екранот со користење на симболот за катанец. Потоа избери Уредување на левата страна. Тогаш може да повлечеш симбол или папка до местото каде сакаш да ја поставиш на истата табла.

### <a name='HowdoIselectmultipleelementstoedit'></a>Како да изберам повеќе елементи за уредување?

На истиот начин како за промената на редоследот на елементите на таблата, но наместо избор и влечење ќе го избереш кругот внатре во квадратот на симболот. За да уредиш повеќе симболи треба да избереш неколку. Откако ќе го направиш тоа, избери ја иконата со молив на десната страна и тоа ќе ти овозможи промена на избраните елементи.

<div><iframe width="420" height="315" src="https://www.youtube.com/embed/ZgRUamoF8Vk" frameborder="0" allowfullscreen mark="crwd-mark"></iframe></div>

### <a name='FindSymbols'></a>Како да најдам нови симболи кога ја уредувам плочката?

Избери ја иконата Уредување на левата страна на лентата и избери го симболот што сакаш да го промениш. Избери го него и откако синиот прстен има штикла, оди десно до иконата молив. Кога е избран моливот ќе забележиш дека има икона лупа за пребарување на симболи. Кога опцијата за пребарување е активна може да видиш библиотека со симболи за пребарување во лентата за уредување. Напиши го зборот што го бараш и ќе се појави симбол. Откако ќе избереш еден симбол автоматски ќе се вратиш на страницата за промена на плочката.

<div><iframe width="420" height="315" src="https://www.youtube.com/embed/-8OXT3b4Flk" frameborder="0" allowfullscreen mark="crwd-mark"></iframe></div>

### <a name='FixedBoards'></a>Дали плочките може да се постават на фиксна позиција во таблата?

Предефинирано е кога се создава нова табла Сиборд ќе додаде **подвижна табла**. Сепак, возможно е таблата да се трансформира во **фиксна табла**. Таа ги има следниве придобивки:

* Мрежата нема да се промени за различна големина на екран или за ориентација на уредот.
* Бројот на редици и колони може да се дефинира.
* Плочките имаат фиксна позиција во мрежата.

За да ја промениш таблата во фиксна, едноставно уреди ја таблата и промени ја опцијата во листата со алатки во фиксна. Твојата табла ќе го промени изгледот и ќе се појави индикатор за редици и колони.

![Fixed board](/images/help/fixedBoard.png "Fixed board") Фиксна табла

### <a name='FixedRows'></a>Како да поставам одреден број на редици и колони во таблата?

Прво, треба да ја претвориш таблата во **фиксна табла** (погледни го претходното прашање). Во мод на уредување, твојата табла ќе го содржи индикаторот за редици и колони. Преку него може да ги зголемиш или намалиш нивните вредности до посакуваниот број.

<div><iframe width="420" height="315" src="https://www.youtube.com/embed/XEAz85zrZ70" frameborder="0" allowfullscreen mark="crwd-mark"></iframe></div>

## <a name='Exportandimport-1'></a> Експорт и импорт

### <a name='HowdoIexportmyboardinCboard'></a>Како да ја експортирам мојата табла во Сиборд?

За да ја експортираш твојата табла во Сиборд, оди во Нагодувања и откако ќе ги отвориш, опцијата за Експорт ќе се појави како стрела свртена надолу, веднаш под Јазик и Говор.

Избери Експорт и преземи ја твојата Сиборд со избор или на OpenBoard или Експорт.

### <a name='HowdoIimportaboardintoCboard'></a>Како да импортирам табла во Сиборд?

За да импортираш табла, следи ги чекорите за Експорт. Импорт е под Експорт, со сликичка на која е претставена стрелка свртена нагоре.

### <a name='WhatfileformatdoesCboarduseforimportexport'></a>Кој формат на датотека користи Сиборд за експорт/импорт?

За Експорт и Импорт таблите имаат две опции:

* Користење на Сиборд тип на табли.
* Користење на OpenBoard форматирани датотеки. [Научи повеќе за Open Board Format](https://www.openboardformat.org/)

## <a name='Displaycapabilities-1'></a>Опции на екранот

### <a name='WhatcanIchangeonthedisplay'></a>Што може да променам на екранот?

Опциите на екранот може да се променат во Нагодувања под категоријата Систем. Опцијата Екран е под Експорт и Импорт. Откако ќе избереш Екран, ќе може да го промениш изгледот и големината, како на фонтот на апликацијата со избор на посакуваната големина. Црвената точка треба да биде под избраната големина.

### <a name='CanIresizebuttonsonCboard'></a>Дали може да ја променам големината на копчињата во Сиборд?

Да! Може да се промени големината на плочките и копчињата во Нагодувања. Во категоријата Систем, избери Екран и ќе бидат понудени 3 опции за големина: Стандардно, Големо и Многу големо. Погледни ја сликата подолу:

![Display capabilities](/images/help/display.png "Display capabilities")

## <a name='Scanning'></a>Скенирање

### <a name='CanIusescanningtechniquestoaccesssymbols'></a>Дали може да користам техники за скенирање за пристап до симболите?

Скенирање е кога елементите во избраната низа се прикажани последователно низ времето и корисникот прави избор индиректно, најчесто со избор на прекинувач. Скенирањето во Сиборд работи во Нагодувања и во категоријата Систем. Постојат различни опции за скенирање. Треба прво да се овозможи опцијата скенирање со избор на Овозможи. Може да го избереш времето на доцнење, како и методот (или автоматски или мануелно). Биди претпазлив кога користиш таблет или мобилен тој може да има вградени опции за скенирање.

## <a name='CommunicatorBuilder'></a>Градител на комуникатор

### <a name='Whatiscommbuilder'></a>Што е градител на комуникатор?

Градител на комуникатор е функционалност што овозможува да управуваш на начин со којшто ќе можеш да копираш, бришеш, споделуваш, додаваш и отстрануваш. За да се пристапи до оваа функционалност треба да ги отклучиш Нагодувањата и да го одбереш копчето „Создај“. Ќе видиш нова страница организирана со три јазичиња: табли, јавни табли, сите мои табли. Погледни ја долната слика:

![Communicator builder](/images/help/communicator.png "Communicator builder")

### <a name='CommunicatorBoards'></a>Табли на комуникаторот

На основното јазиче на таблата на комуникаторот, се прикажани сите табли вклучени во комуникаторот. Измени на комуникаторот може да направиш преку следните копчиња:

* Отстрани табла од комуникаторот: ова копче ќе ја исклучи таблата од комуникаторот, но нема да ја избрише од базата со податоци и понатаму ќе биде достапно во „Сите мои табли“.

* Постави основна табла: ова копче ќе ја постави таблата да биде првата табла што ќе се појави секој пат кога ќе се најавиш на Сиборд.

![Communicator boards](/images/help/communicatorBoards.png "Communicator boards")

### <a name='PublicBoards'></a>Јавни табли

* Копирај табла: ова копче ќе креира копија на таблата и таа ќе биде додадена на твојот комуникатор. Ако ова е копија на јавна табла, ти можеш да ја менуваш таблата, но тоа нема да влијае на оригиналната јавна табла.

![Public boards](/images/help/PublicBoards.png "Public boards")

### <a name='Allmyboards'></a>Сите мои табли

Мора да се забележи дека само регистрирани корисници може да пристапат до оваа функционалност.

* Отстрани ја таблата од комуникаторот: ова копче ќе ја отстрани таблата од комуникаторот, но нема да ја избрише од  базата со податоци, така сè уште ќе остане достапна.

* Додај табла во комуникаторот: ова копче ќе додаде табла во комуникаторот.

* Јавна табла: Оваа акција ќе ја направи таблата јавна и таа ќе се појави во делот за јавни табли. Секој ќе може да ја види твојата табла.
    
 * Отстрани јавна табла: Оваа акција ќе ја направи таблата приватна и нема да се прикаже во делот за јавни табли. Никој нема да може да ја види твојата табла.
    
 * Избриши табла: Оваа акција ќе ја избрише таблата и таа нема да може да се врати. Таблата ќе се избрише од базата.
